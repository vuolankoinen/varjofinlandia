Kaupunki sijaitsee saarella, josta on kaksi siltaa mantereelle. Kaupunki on luonnollinen satamapaikka. Kaupungista kulkee myös rautatie, Suupohjan rata, Pohjanmaan radalle Seinäjoelle. Rataa käytetään nykyään kuitenkin ainoastaan tavaraliikenteeseen.
Kaskisilla on vain yksi naapurikunta, Närpiö, joka ympäröi kaupunkia muualta paitsi merellä, jossa Kaskisten vesialue ulottuu kapeana kaistaleena aluevesirajalle saakka. Närpiön lisäksi lähimpiä paikkakuntia ovat Kristiinankaupunki ja Teuva. Noin 100 kilometrin säteellä Kaskisista sijaitsee viisi muuta suurempaa kaupunkia: Vaasa pohjoisessa, Kurikka ja Seinäjoki koillisessa, Kauhajoki idässä ja Pori etelässä.

Kaupunki on perustettu 1785 alun perin Kaskinen-nimiseen saareen. Asiakirjoista löytyviä saaren vanhempia nimimuotoja ovat Kaskisöyen (1546), Casköö (1553), Kaskisöö (1573) sekä myöhäisempi Kaskin eli Kyperäsaaren kaupunki (1844). Vaikka vanhin tiedossa oleva kirjallinen maininta kaupunkia tarkoittavasta nimestä Kaskinen on vasta vuodelta 1863, suomenkielinen nimi on alkuperäinen. Tähän viittaa sekin, että vanhoissa ruotsinkielisissä saaren nimissä on nimen vartalo Kaskis-, johon on lisätty selittävä loppuosa ”ö”, joka tarkoittaa saarta. Todennäköisin tulkinta saaren alkuperäisestä nimestä on Kaskisaari. Saaressa on siis harjoitettu varhaisina aikoina kaskiviljelyä.

Kustaa III perusti Kaskisen vuonna 1785, mutta se oli paikallisesti merkittävä satama jo aiemmin.
1800-luvulle saakka kalastus ja kaupankäynti olivat merkittävimmät elinkeinot. 1900-luvulla kaupunkiin rakennettiin rautatie ja suurempi satama, sahatoimintaa, suuret lautatarhat sahatavaran laivausta varten, muuta teollisuutta ja kalansuolaamo. Puolustusvoimat toimi kaupungissa sotien jälkeen kun Optinen Laitos sijaitsi paikkakunnalla.
1970-luvulla Metsä-Botnia nyk. Metsä-Fibre perusti kaupunkiin sellutehtaan. Se muutti kaupunkia suuresti, sillä sinne muutti paljon suomenkielisiä ja ruotsinkieliset jäivät vähemmistöksi. M-realilla on kaupungissa syksyllä 2005 valmistunut tehdas. Botnia ilmoitti 14. tammikuuta 2009, että se lopettaa Kaskisten tehtaan. Elokuussa 2013 Metsä Group -yhtymään kuuluva Metsä Wood päätti lopettaa jalostustoimintansa Kaskisissa ja irtisanoa 60 työntekijää.lähde?
1980-luvulla kaupungista oli KG-Linen lauttayhteys Ruotsin Gävleen. 6. lokakuuta 2008 virolainen Baltic Scandinavian Lines aloitti säännöllisen liikennöinnin Kaskisista Ruotsin Härnösandiin ro-ro-rahtialus M/S Gutella.[11] Lauttayhteys on lopetettu alkuvuodesta 2009.

Suomessa lähes 50 000 kotitaloutta elää pelkän toimeentulotuen ja mahdollisesti asumistuen varassa.
Ministereiltä ei saatu selvää vastausta vasemmistoliiton eduskunnan tietopalvelulla teettämään laskelmaan ensi vuoden budjettiesityksen tuloeroja kasvattavasta vaikutuksesta. Eriarvoisuuden kasvamisesta puhuttiin eduskunnassa syyskauden ensimmäisellä kyselytunnilla. Ministerit kuittasivat asian sillä, että työllisyys on kääntynyt nousuun.

Vasemmistoliiton teettämä laskelma osoitti, että ensi vuoden budjettiesitys vähentää neljän alimman tulokymmenyksen käytettävissä olevia tuloja ja lisää kuuden ylimmän.

Keskustelun aloittanut vihreiden Heli Järvinen sanoi, että Suomessa on jo lähes 50 000 työtöntä perhettä, jotka elävät täysin työttömyysturvan ulkopuolella, joko pelkän toimeentulotuen tai mahdollisen asumistuen varassa.

– Huolestuttavinta on se, että näiden tulottomien perheiden määrä on peräti kaksinkertaistunut viimeisen viiden vuoden aikana.

Mistä johtuu ja mitä tehdään?
Vasemmistoliiton puheenjohtaja Li Andersson tekikin torstaina hallitukselle kirjallisen kysymyksen, jossa hän perää selvitystä siitä, miksi tuloja vaille olevien kotitalouksien määrä on kääntynyt voimakkaaseen kasvuun.

– Mistä vailla tuloja elävien kotitalouksien määrän nopea kasvu johtuu, ja mihin toimiin hallitus aikoo ryhtyä tämän huolestuttavan tilanteen korjaamiseksi? Andersson kysyy.

– Yhteiskunnallinen eriarvoisuus ja syrjäytyneisyys ovat pahentuneet viime vuosina. Minimiperusturvalla sinnittelevien perheiden määrän kasvu on yksi osoitus tästä ilmiöstä. Hallituksen tuloeroja kasvattanut politiikka ei ole ainakaan helpottanut tilannetta.

”Kipeitä” leikkauksia ja veronkevennyksiä
Pääministeri Juha Sipilä sanoi, että kehitystä pitää tarkastella laajemmasta kuin pelkästään yhden budjetin näkökulmasta.

– Tässä näkökulmassa on otettava huomioon esimerkiksi se pitkäaikaistyöttömyyden pieneneminen, joka tulee vaikuttamaan myöskin näihin asioihin. Se on selvä asia, että hallitus on tehnyt kipeitä leikkauspäätöksiä neljän miljardin edestä koko julkiseen talouteen, sitä emme kiellä, se on tarvittu tämän julkisen talouden tasapainon saavuttamiseksi.

Edellisen hallituksen aikana lisättiin kaikkein pienituloisimpien käytettävissä olevia tuloja ja leikattiin suurituloisimmilta. Tällä kaudella on myös tehty 1,5 miljardin euron veronkevennykset suurituloisimpia suosien.

Valtiovarainministeri Petteri Orpo ei pitänyt vertauksesta.

– Jos tässä verrataan hallituksen aikaansaannoksia maan talouden hoidossa ja työllisyyden hoidossa ja hyvinvoinnin turvaamisessa, niin kyllä tämän hallituksen rekordi on aika tavalla erilainen. En todellakaan halua, että muutamme sitä talous- ja työllisyyspolitiikan linjaa, joka on tukenut sitä vahvaa talouden kasvua, joka meillä tällä hetkellä on.